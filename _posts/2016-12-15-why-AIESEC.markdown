---
layout: post
title:  <font face="Vazir"> چرا آیسک؟</font>
date:   2016-12-15 18:15:35
categories: Texts
---
<div dir= "rtl"><font face="Vazir">
<p style="text-align: justify;">تا همین پارسال من آدمی به شدت منفی گرا بودم به حدی که اعتقاداتی نسباتاً افراطی در این زمینه&zwnj;ها داشتم. در کنار هزاران نفر منفی گرای دیگر در جهان اعتقاد داشتم انسان برای کره زمین مانند یک ویروس است و همه ما باید از ادامه نسل خود جلوگیری کنیم تا حیات و زندگی دوباره به زمین برگردد. تمامی این اعتقادات باعث شده بود که فقط به خودم و جایگاه خودم فکر کنم. همیشه از این می&zwnj;ترسیدم که در آینده چه کاره می&zwnj;شوم؟ آیا پولدار می&zwnj;شوم؟ موفقیت را تماماً در پیشرفت جایگاه شخصی خودم می&zwnj;دیدم. همه این موضوعات ادامه داشتند تا من کم کم با گروه&zwnj;ها و جامعه&zwnj;هایی آشنا شدم که مسیر تفکراتم را عوض کرد.</p>
<p style="text-align: justify;">اول از همه با نرم&zwnj;افزار آزاد و جامعه&zwnj;های حول محور آزادی نرم&zwnj;افزار آشنا شدم. افرادی را در این جامعه&zwnj;ها دیدم که منافع جمعی از منافع شخصی خودشان ارزش خیلی خیلی بیشتری داشت. کسانی که راه حل را در یک حرکت جمعی می&zwnj;دیدند و داوطلبانه برای اهداف جامعه&zwnj;اشان تلاش می&zwnj;کردند. آیسک را از خیلی قبل می&zwnj;شناختم. اما دیدی که نسبت به آن داشتم بسیار متفاوت بود. بعد از آشنایی با نرم&zwnj;افزار آزاد با آیسک به صورتی که واقعا هست آشنا شدم. هر کدام از این دو گروه و جامعه &ndash;نرم&zwnj;افزار آزاد و آیسک- یک نقطه اشتراک دلپذیر داشتند. داوطلبانه بودن کار&zwnj;ها در راستای تحقق منافع جمعی. شاید بتوان گفت این افراد اگر زمانی که صرف آیسک یا جامعه خود می&zwnj;کنند را صرف یادگیری یک فن کرده بودند، می&zwnj;توانستند یک تکنسین خوب شوند تا شاید در آینده یک کار درست حسابی تر گیرشان بیاید. اما ذهن کنجکاو من به این موضوع نمی&zwnj;توانست راضی شود. درس بخوانی و کار یادبگیری و تا آخر عمر کار کنی و بعد بمیری که چی؟ دغدغه من هدفم از زندگی بود. چیزی که نمی&zwnj;توانستم آن را در زندگی روزمره تکنسین&zwnj;ها و کارمندهای کوچک و بزرگ پیدا کنم. احساس می&zwnj;کردم همه در جزیره&zwnj;های خود زندانی مانده&zwnj;اند. حتی خانواده&zwnj;های بزرگ هم صرفاً جزیره&zwnj;ای بزرگتر بودند.</p>
<p style="text-align: justify;">توی کتابی از سخنان یک تحلیل&zwnj;گر خواندم که در ابتدا هدف از زندگی هر انسان بقای نسلش بوده و به مرور زمان این هدف دچار تغییرات شده و امروزه بیشتر به تفریحات تمایل پیدا کرده است. حال حرف&zwnj;های آن تحلیل&zwnj;گر چه درست باشد چه غلط یک چیز را صد در صد درست گفته است که هدف از زندگی ما امروزه دیگر فقط بقای نسل نیست. به نظرم آمد که هرکدام از ما باید به دنبال این هدف باشیم و حداقل برای خودمان روشن و واضح باشد که چرا داریم زندگی می&zwnj;کنیم. ممکن است جواب افراد مختلف، متفاوت باشد. ممکن است افرادی جوابشان را در مذهب پیدا کنند، ممکن است افرادی آن را در طبیعت یا جامعه پیدا کنند و حتی ممکن است جوابی پیدا نکنند و فکر کنند بیهوده زندگی می&zwnj;کنند. هرچه که باشد هر شخصی می&zwnj;تواند هدفش را پیدا کند و من آن را تجلی جامعه اطرافم و در نهایت جامعه جهانی دیدم.</p>
<p style="text-align: justify;">از آن موقع به بعد که هدفم را روشن&zwnj;تر از همیشه توانستم ببینم شروع به فعالیت در گروه&zwnj;ها و جامعه&zwnj;هایی کردم که اهداف آن در راستای اهدافم بود. در هر زمینه&zwnj;ای برای رسیدن به هدفم به گروه یا جامعه مربوطه آن کمک کردم. به دنبال راه&zwnj;حل&zwnj;های جامعه محور در اطراف خودم گشتم. سعی کردم همیشه ذهن خودم را باز بزارم تا دیگر حقایق زندگی را نادیده نگیرم. از آن موقع به بعد بود که متوجه شدم افرادی مانند من حتی در اطراف خودم کم نیستند. افرادی با دغدغه مشابه که دوست داشتند در راستای آن اهداف و دغدغه&zwnj;های قدمی بردارند. به مرور زمان متوجه شدم برای رسیدن به یک راه&zwnj;حل مناسب و جامعه محور نیاز دارم با این افراد ارتباط برقرار کنم تا شبکه&zwnj;ای از انسان&zwnj;ها با دغدغه و اهداف مشترک به وجود بیاید. متوجه شدم که با این ارتباطات می&zwnj;شود عملی که همیشه دنبالش بودم تا جامعه&zwnj;ای بهتر داشته باشم ولی پیدایش نمی&zwnj;کردم را پیدا کنم و انجام دهم. متوجه شدم که من به تنهایی مانند یک میدان مغناطیسی کوچک در بین افرادی که به آن&zwnj;ها متصل نیستم&times; کاتوره&zwnj;ای و بیهوده فقط حرکت می&zwnj;کنم ولی با ایجاد ارتباط و تشکیل شبکه اجتماعی با افرادی هم&zwnj;سو و هم&zwnj;فکر می&zwnj;توانم جریانی قدرتمند شکل بدم تا افراد بیشتری که در زندگی روزمره خود گم شده&zwnj;اند هم به این جریان بکشانم.</p>
<p style="text-align: justify;">آیسک یک از همین جریان&zwnj;های قدرتمند بود که افراد با دغدغه&zwnj;های مشترک و جهانی کنار هم جمع شده بودند و داوطلبانه برای این اهداف تلاش می&zwnj;کردند. هدف من از آمدن به آیسک تقویت این جریان و قوی&zwnj;تر شدن آن بود زیرا که اهداف آن در راستای اهداف من بود. آیسک جایی بود که من می&zwnj;توانستم با ایجاد ارتباط بین افرادی شبیه به خودم عملی انجام بدهم که به تاثیر گذاری همان کار خارج از این شبکه نباشد. در اتنها من آیسک را دوست دارم و در آن فعالیت می&zwnj;کنم چون می&zwnj;خواهم به جامعه&zwnj;ی خودم کمک کنم.</p>
<p style="text-align: center;"><strong>انتظار داری آیسک چه بهت بده؟</strong></p>
<p style="text-align: justify;">انتظار دارم این سازمان و شبکه&zwnj;ای که توضیح دادم چه چیزی به من بدهد؟ در وحله اول هر کاری که به نفع جامعه باشد و آن را به سمت پیشرفت و تجلی نزدیک کند به نفع من است. به من این امکان را می&zwnj;دهد تا در جامعه&zwnj;ای بهتر زندگی کنم یا فرزندانم را در جامعه و فضایی مناسب&zwnj;تر رشد دهم. اما تمام کار&zwnj;ها در آیسک برای من فقط یک فداکاری برای جامعه نیست. آیسک با قدرت جهانی&zwnj;ای که دارد بزرگترین فرصت برای وصل شدن به بزرگترین شبکه جهانی از هم سن و سالان و افرادی با تفکر هم&zwnj;سو است. این اتصال به من این فرصت را می&zwnj;دهد تا رشد کنم. به من این فرصت را می&zwnj;دهد تا خودم را آزمایش کنم و ببینم چه کاری برای این جامعه میتوانم انجام دهم. در یک ویدئو یک نفر می&zwnj;گفت که رهبران بزرگی مانند لینکن، گاندی و غیره تاثیرات مثبت و بزرگی بر روی جامعه خود گذاشتندو آیسک این فرصت را به همه می&zwnj;دهد تا قدرت و تفکر خود را در زمینه لیدرشیپ تقویت کنند. یعنی همه این فرصت را دارند تا رهبر و لیدری مانند گاندی شوند و دنیا و جامعه خود را به تجلی برسانند. حال انتظار من از آیسک چیست؟ انتظار دارم همینطوری باقی بماند J.</p>
</font></div>
